# Digitální transformace procesů náboru a adaptace pracovníků ve zdravotnické organizaci

Cílem práce je analyzovat a zdigitalizovat náborové a adaptační procesy ve společnosti Krajská zdravotní, a.s.,  identifikovat jejich slabá místa a nejednotnost napříč jednotlivými zdravotnickými zařízeními a na jejich základě navrhnout a implementovat portál pro řízení náboru a adaptace zaměstnanců. Navrhované řešení bude zaměřeno především na zvýšení efektivity a přehlednosti práce oddělení lidských zdrojů, vedoucích pracovníků a náborářů a zároveň na podporu strategického cíle organizace spočívajícího ve zefektivnění náboru lékařů a ostatního zdravotnického personálu v době přetrvávajícího nedostatku pracovních sil ve zdravotnictví. Výsledné řešení bude nasazeno do produkčního prostředí, vyhodnoceno uživatelskou zpětnou vazbou a následně doplněno o návrhy na zlepšení a další rozvoj.